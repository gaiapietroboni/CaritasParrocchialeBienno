Il doposcuola è una delle attività per noi più importanti, in quanto ci permette di garantire a bambini e ragazzi un futuro felice e di renderli pienamente consapevoli delle loro capacità.
Grazie all'aiuto nei nostri volontari, spesso anch'essi giovani frequentanti la scuola superiore o l'università, siamo in grado di fornire supporto mirato ed efficace all'apprendimento delle materie più ostiche, come ad esempio la matematica, anche a studenti con problemi quali dislessia, discalculia o difficoltà nell'attenzione.