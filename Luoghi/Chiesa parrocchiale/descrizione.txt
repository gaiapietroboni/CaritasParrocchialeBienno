La chiesa parrocchiale dei santi Faustino e Giovita è uno dei punti cardine di Bienno non solo dal punto di vista religioso, ma anche e soprattutto dal punto di vista artistico. Risalente al 1580, è una meta turistica popolare sia per gli italiani che per i numerosi stranieri che ogni anno visitano Bienno in occasione della famosa Mostra Mercato.
Affacciata su di un ampio sagrato ciottolato al tempo cimitero del Borgo conserva ancora quasi perfettamente la propria struttura esterna.

La Chiesa ha un portale in arenaria di Sarnico e colonne binate con capitelli corinzi.

Due nicchie poste sulla facciata (da poco restaurata) ospitano le statue marmoree dei Santi Faustino e Giovita.

L’interno è ad una sola navata, con volta a botte affrescata in forma di loggiato e con un'abbondanza di fregi, fiori, putti, affreschi, statue e capitelli.

I riquadri che affrescano il soffitto sono di Mauro della Rovere detto il Fiamminghino.
